# -*- mode: mandoku-view; -*-
#+TITLE: 白田雜著
#+DATE: 2015-08-24 23:22:09.423573
#+PROPERTY: ID KR3j0074
#+PROPERTY: BASEEDITION WYG    
#+PROPERTY: JUAN 提要
<pb:KR3j0074_WYG_000-1a>¶
欽定四庫全書　　　　　子部十¶
　白田雜著　　　　　　　雜家類二(雜考之屬/)¶
　　提要¶
　　　　(臣/)等謹案白田雜著八卷¶
　　　國朝王懋竑撰懋竑有朱子年譜已著録是編¶
　　　　皆其考證辨論之文而于朱子之書用力尤¶
　　　　深如易本義九圗論家禮考皆反覆研索參¶
　　　　互比校定為後人所依託為宋元以來儒者¶
<pb:KR3j0074_WYG_000-1b>¶
　　　　之所未發孟子序説考謂集註從史記綱目¶
　　　　從通鑑年月互異書楚詞後謂集註誤從舊¶
　　　　説而以九章所述證史文之舛其讀史諸篇¶
　　　　於通鑑綱目多所拾遺補缺而朱子答江元¶
　　　　適書薛士龍書考一篇語盈一卷皆根柢全¶
　　　　集語錄鉤稽年月辨别異同於為學次第尤¶
　　　　豁若發蒙盖篤信朱子之書一字一句皆沈¶
　　　　潛以求其始末幾㣲得失無不周知故其言¶
<pb:KR3j0074_WYG_000-2a>¶
　　　　平允如是非浮慕髙名借以刼伏衆論而實¶
　　　　不得其涯涘者也至吕祖謙大事記今未見¶
　　　　其書俟再考絶不以偶闕是編而諱言未見¶
　　　　與惠棟九經古義自稱未見易舉正者相同¶
　　　　均猶有先儒篤實之遺知其他所援引皆實¶
　　　　見本書與楊慎焦竑諸人動輒影撰者異矣¶
　　　　此本後有乾隆丁卯河間紀容舒䟦稱抄自¶
　　　　景州申詡家未知為懋竑所自訂或詡所選¶
<pb:KR3j0074_WYG_000-2b>¶
　　　　錄近别有白田草堂全集凡此本所載皆在¶
　　　　其中而此所無者幾十之六大抵多酬應之¶
　　　　文不及此本之精核盖其後人珍藏手澤片¶
　　　　語不遺故不免失于簡汰今以新刻全集别¶
　　　　存目于集部中此本篇篇標目雖似雜文而¶
　　　　實皆考證之體故特入於雜家類亦東觀餘¶
　　　　論編入子家之例也乾隆四十六年十一月¶
　　　　恭校上¶
<pb:KR3j0074_WYG_000-3a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
